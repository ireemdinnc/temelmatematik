**FIBONACCI DİZİSİ**

Fibonacci dizisi bir sayı dizisidir.

Her sayının kendinden önceki ile toplanması sonucu oluşan bir sayı dizisidir. Ayrıca ardışık her iki sayının bölümü altın orana yakın bir değer vermektedir değer ne kadar büyük olursa altın orana o kadar yakın olur. 

Dizi {1, 1, 2, 3, 5, 8, 13, 21, 34, 55, 89, 144, 233, 377, …} şeklinde devam eden sonsuz sayılardan oluşur.

Fibonacci sayı dizisindeki sayıların birbirleriyle oranı olan ve altın oran denilen 1,618 sayısı ise doğada, sanatta ve hayatın her alanında görülen ve estetik ile bağdaştırılan bir sayıdır.

Fibonacci dizisini F(n) şeklinde tanımlarsak, F(n) n. terimi belirtir. Yani, Fibonacci dizisinin üçüncü ve sonsuz sayıdaki diğer terimleri F(1)=1=F(2) başlangıç değerleriyle ve F(n)=F(n-1)+F(n-2) eşitliği ile üretilir. Burada olduğu gibi, herhangi bir dizinin tüm terimlerinin (başlangıç değerleri hariç) kendisinden önceki terimlerle bulunmasını sağlayan eşitliğe “yineleme bağıntısı” denir.

Fibonacci dizisine ait bazı özellikler şu şekildedir:

-Dizinin üç ve üçün katlarındaki terimleri 2’ye, dört ve dördün katlarındaki terimleri 3’e, beş ve beşin katlarındaki terimleri 5’e bölünür.
-Dizinin herhangi ardışık on teriminin toplamı her zaman 11’in katıdır.
-Dizinin ikinci teriminden sonraki her ardışık iki terimi aralarında asaldır.
-Dizinin herhangi ardışık iki teriminin kareleri toplamı yine bu dizinin bir terimidir.

Ayrıca Pascal Üçgeninde de fibonacci sayı dizisi bulunmaktadır.
